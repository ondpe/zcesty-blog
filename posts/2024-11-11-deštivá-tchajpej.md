---
title: "Deštivá Tchaj-pej"
date: 2024-11-11
tags: ['Tchaj-wan']
---

V travel blozích se vždycky všechno daří a svítí sluníčko. To dneska tak úplně nevyšlo. Předpověď nic moc, má být pod mrakem a občas pršet. Ideální den na to navštívit místní muzea, kdyby nebylo pondělí.

Takže jinak, chci zkusit začít na vyhlídce Taipei 101, tak vyrazím na metro. Mají tu docela chytrý systém s půjčováním deštníků, který jsem ale neviděl nikoho použít. Bez deštníku tu místní nedají ani ránu, hodí se proti dešti i proti slunci.

[![](../images/IMG_5700)](https://blogger.googleusercontent.com/img/b/R29vZ2xl/AVvXsEilgn6-4_LeNOZK7lXZRH_rzCFrXXSPO3z75fgmq3AC0HnhQTJ_fjUtlKcuOsDUfZGphtlEwFiAgE3R8i09gASpnlFLcpEipQqBynxQ0ogrHC9T_dHzbCWz8mPyqB3L4ZCrxmTR8fla9hX2TNj4HsvHXCd050FAZi1jbK5yVhJl-FjJHmGtzA6WZY-Z51V7/s5712/IMG_5700.HEIC)Když vystoupím z metra kousek od věže, okolo se dost honí mraky. No tak to bude výhled na nic, zkusím počkat, jestli se to nerozežene.

[![](../images/IMG_5702)](https://blogger.googleusercontent.com/img/b/R29vZ2xl/AVvXsEj8kkc90uteClY6TSc_kDlRLSXhMk2t63CqRdR8oykq1V0r3fPjIuNulLD0HC1lWIDR0F2CBodUdgZazLkvhHSBHxSDo6w8-FaVmtM8YBstuQ47o8vYKrptK1pRjujKQQqcTE6ckn2Yfj53RmqlbB-7-KiJ_c9nINtWoLpkU5Tz_HJLTXVtmQSpb2VCY-KI/s4032/IMG_5702.HEIC)Mezitím obhlédnu místní bývalé posádkové ubikace, přeměněné na hipster kavárny (otevírající v pondělí až poledne). Věži zkusím dát ještě čas a tak vyrážím na nedalekou Sloní horu, ze které by měl být krásný výhled na město.

[![](../images/IMG_5704)](https://blogger.googleusercontent.com/img/b/R29vZ2xl/AVvXsEhbc-hvsStY7FEQTNDDisdMpUZlrwhAt2nzJPnNBLQtIP7wPpXdyFITBJKuakyBB4cEsisY01vGOLIKUW9Tfg47PnyWuspyqZq6irN8tDX3lrMnt_4oFYhy9GIz_LhidY6F61LklJ9cWpdXz4qqFob-m4ZUu3o1zx4_vNIhZp9IKs-3Fx-nF2oWb24uXRT_/s5712/IMG_5704.HEIC)Cesta začíná u rekonstruovaného chrámu, vlastně skrze něj. Pak už stoupá nahoru po schodech na kopec. Cestou potkávám docela dost lidí, tak snad to tak hloupý nápad nebyl. Šplhám po schodech, okolo je najednou tropická džungle, za kopcem přestává foukat a jinak příjemných 24 stupňů se v téhle vlhkosti zdá jako podstatně víc.

[![](../images/IMG_5705)](https://blogger.googleusercontent.com/img/b/R29vZ2xl/AVvXsEhYUr-wrHRAmbv1wtbJkwbUTzRKE5j2WiD5S95xgici70oUh9tQEzPpvlYpQygXWC_ltsKiJ1_jlG1yDLRmP2BmtJxcTOccr2URUQgtwrPdJGN-wac1VToXBVwOza2IuANbIQREj7_JQiGAnR19AGiKQbF2WdbFH2fmuwPSe8cFKuvAvrXKtwq485DnynSK/s4032/IMG_5705.HEIC)Cestou je opravdu na co koukat, čas od čas je odpočívadlo s vyhlídkou. Mraky tomu dodávají na dramatičnosti. Na vrcholku se cesta stáčí doleva, aby vytvořila uzavřený okruh. Po drobném sestupu a pár dalších vyhlídkách pokračuje po vrstevnici ještě o něco hustší džunglí.

[![](../images/IMG_5706)](https://blogger.googleusercontent.com/img/b/R29vZ2xl/AVvXsEiXYqlqYvHyF1xrUB62p5AwMnmvgVzf0JJSEAezmynB9e14P55yt3QcqRKKoh1Rl2P-mfzTd8focpXAyzuFjNf1_fw5mjv5eiXybTi8isYuAs8pJvPkAjacQJzcjUNPBxfiFvZrbq7lywXp2sVS3tTo1aPY8yO3KlfIR9yP8-pEioS72PQ8qxtz_Qf-Afxm/s4032/IMG_5706.HEIC)  
[![](../images/IMG_5715)](https://blogger.googleusercontent.com/img/b/R29vZ2xl/AVvXsEjG0DUoM8OLdmaJH5AJgKHGO9JY8QrmUCSYW1Uz-Koic1mOegFH5hZkhDfQpc_TW9DMzR89oYhlo1bvydKvcyGclzKM7gaGFsBymoV6htpJ-9E5giDZHR4aYeFxy1CMzNAPg5VIDTVtrqrRShJbjMceakNcFLPPSzskjulQrqD8x71rNrBgGD1TcIF37VVH/s5712/IMG_5715.HEIC)  
[![](../images/IMG_5719)](https://blogger.googleusercontent.com/img/b/R29vZ2xl/AVvXsEhq7_ydfSdLq_eDBkAIf6B_9w5gzluzmzXAKRmKz55nkEiIr8HhXF9FU9auiOeYZhs28RAPqJJLYATV_U5-LTUXJigVSF1YTPGuMQiyBQQ9ctnBnplx7EGFgahJOTdGVrtUwHPyAgm2v7CsMRqXVYXkCGLzZu8deooHJ1x7Y9g-GqRK5FHKgzB6j1RwCzib/s5712/IMG_5719.HEIC)Pěšinka je parádně upravená, džungle dýchá a já už cestou dolů taky. Asi tak třista metrů před koncem okruhu začíná drobně pršet. Naštěstí džungle funguje jako dobrá střecha a moc kapek skrz nepropadne. Pak začne pršet víc a nakonec začne pršet pořádně. Dorazím aspoň zpátky do rekonstruovaného chrámu a na půl hodinky si dřepnu, než to nejhorší přejde.

Když přejde nejhorší, mám jiný problém. Hlad. Naštěstí o dvě křižovatky dál najdu poklad. Malou vegetariánskou restauraci, kde vaří starý pán. Dá mi do ruky zalaminovaný jídelníček v angličtině a voskovku, ať zaškrtnu, co chci. Vybírám si wonton s nudlemi za asi 50 korun.

[![](../images/IMG_5721)](https://blogger.googleusercontent.com/img/b/R29vZ2xl/AVvXsEij-lUSK4o9wkPcwmSTYeft3kpnXIcewt-cLUpplI6R7ez-aXTV41w9oxS-Uc0MU0xKASvKU2Uae8SJi1X8_CbYddlMc0DiuIKUGVXHUIOImnTedhXV8r1qjPPLd3cg51ZMGHEywBXHRaXoPsWmvK48uTYqd9rMXvza8Ymk6OAW6FjZafP3gmUZt5iVXLL7/s5712/IMG_5721.HEIC)V mezičase obdivuju místní oltářík s dary, čínského Muchu a sbírku nádobí.

[![](../images/IMG_5722)](https://blogger.googleusercontent.com/img/b/R29vZ2xl/AVvXsEgR0IOxg4NHD8GreZryUinL0faBDWl0Fdnh3f9TjiKti7JRYBOWcgqNfkvYlggrK0yZjmIgUHp5DhssrC7Xv9vQvdz2laeP3sPhLZcQi_OoyNb8fvvtmIjP_fcwIdIm3BjhSztZhw8kW-iraKw4jjND2enWWlmhaDrik_LQ5s5b6dZv1cDJaPSLNMAl8KtY/s5712/IMG_5722.HEIC)Vege wonton knedlíčky ve vývaru jsou ale boží.

[![](../images/IMG_5723)](https://blogger.googleusercontent.com/img/b/R29vZ2xl/AVvXsEhjflpdlm2y9j2GKxnbrQ_tKaYvA53_PSVGQKKI50KbsOfYfp76cgsskJQNKrsCZKO705Zxh7nSvEssVAQz1g_JgRfqOllIOwSR0ptzj7STe6ff24qs3uiHE7bVz3U2-0fyjUnRIngOpz3RyTTvFqMmUbwqhvAFMltsb6aLDMabYjfSTAdzhG0uPPfXDFCx/s5712/IMG_5723.HEIC)Venku pořád prší. Rozhoduju se risknout přece jen věž. No jak se kolem ní ráno honily mraky, tak teď je v mraku úplně. Ale kvůli výhledu tu nejsem.

[![](../images/IMG_5726)](https://blogger.googleusercontent.com/img/b/R29vZ2xl/AVvXsEhD6bRpjWxwcdpYqNtdepgHUStjx9QEiyF1GZgRiqYAsv2SyLsTfRRtDEK2vPgd3OX5Y_eGN5qb7ALLdhg9ZsjqO-BxSA4ncKdl7CjtjJE_AC0oFo79QrPLFKL_xrsKaZ9IgGiStLg_VEhbe6qdgFtWsrZsim7bz_4ch94tn6uYiCso4CQKUOQfL57BDwSq/s4032/IMG_5726.HEIC)Jsem tu kvůli tomuhle.

[![](../images/IMG_5725)](https://blogger.googleusercontent.com/img/b/R29vZ2xl/AVvXsEiQpsiyq9I0RG4zEojV0OcbZJA2_hPoaQgfaQnMOpb7yOZAhY9lF21-R89YSnOy-5WlxbhffZo5zhj4ADZgwkJxZZLKJ0dQ7nm6C_kvCdAKNwRwEoGh04vPbqbsFinXandHetakb3fuAO63U_DienocEC_ICdOQMPE-4FMqvhfSkT-SUjbMHx7mx8By1ylW/s4032/IMG_5725.HEIC)  
[![](../images/IMG_5728)](https://blogger.googleusercontent.com/img/b/R29vZ2xl/AVvXsEj2tmogIBzPHYLPMujzcYv6a-nXcRCShwtVLO1je81_a9NKhw6VAa6U6z4Zvu0lXMIzuvt9CqCLIMn8xCbOj68wB93HG4kiLBcS0bsVTCFjmKBnipxKD13uXttXbujxUTXsqaM2TFQ7O_VwEidUfvQj_rWP8sn3jKQVeSWA3M40HxlBxDZfvkW0JSf7BC39/s4032/IMG_5728.HEIC)Houpající se závaží, které víc jak 400 metrový kolos drží pohromadě i navzdory místním tajfunům a občasnému zemětřesení. Hned vedle pouštějí na obrazovce ve smyčce záběry z takového zemětřesení, kdy se tahle kulička houpala zleva doprava jak kyvadlo. Dneska sice dost fouká, ale ani se nehne.

Po úspěšné návštěvě věže projdu systémem obchodních pasáží na metro, kterým dojedu zpátky na dosah hotelu. Většinu cestu z metra naštěstí zase můžu absolvovat v suchu, v takzvaném Taipei Mall, což je asi kilometr dlouhá nákupní pasáž v tunelu. Střídá se sortiment, na začátku oblečení, pak doplňky, dál potom hry, sběratelský sortiment a elektronika.

[![](../images/IMG_5731)](https://blogger.googleusercontent.com/img/b/R29vZ2xl/AVvXsEiQhvc9cw0Go_3hK82tD2NaDqf-K_rzJO8ebaL_vrzJ8WaoIoCiHM3aTWyZ2xjVLYn2M7jLaxTZQxLSZg0mgmMBnKpV88KcIrB2G9JbvHleFT2h8iaKYjz7DLNeQOWHPUcuSyJIU3KT5oZpNfEX0NZntu1IO0z-5-3xktZ9v3hmHOvSxA8oirgWB2w7l8YX/s5712/IMG_5731.HEIC)  
[![](../images/IMG_5732)](https://blogger.googleusercontent.com/img/b/R29vZ2xl/AVvXsEjJWih_ANq-OeN48xDpYI0gZ-Hu0SYcwv7BphF1wtKkqLFDBbR3pe_y6t3ND0JgFFex2lfXcpc_qQWsjUsseggsswWK1I0l7Bt-6N4_vzuq1wjMUwtrnLS0lQmkR2lnJpnk-j2FLLfPAPgXZcRXbIY4L1EqDEOEgTtUA1i8QwtcpjVsndVTWCFiryTZ56IQ/s5712/IMG_5732.HEIC)Dnešní sychravé počasí rozhodlo o večerním programu, vyrážím do lázní. Asi hodinku cesty metrem od hlavního nádraží je čtvť Beitou s termálními prameny. Místní představa o lázních odpovídá místní kultuře. Podél říčky jsou tu rozeseté "hot springs resorts", které čerpají termální vodu přímo do pokojů hostů. Žádné zbytečné společné vyvařování v bazéně, každý má hezky soukromí své vany. Teda pokud na to má. Kdo ne a nebo je třeba jen turista, tomu zbývají dvoje veřejné lázně. 

Jedny jsou, řekněme, maďarského střihu. Bazénky s teplou vodou, smíšené a v plavkách. Podle recenzí jsou tu dost přísní, co se týče typu a střihu plavek, takže raději volím druhou možnost, japonskou.

[![](../images/IMG_5733)](https://blogger.googleusercontent.com/img/b/R29vZ2xl/AVvXsEjoKjrcKuw0kCN6pVRuHeupErYdI4cO5bXqQcOs4wRMcxwIJUWwkGDIxG_8nIMcbIuHHa3pLLLdDW7k-jSQpCU5M0FP5Qh9b00DlCfHGTOyo_19uceiqYBXUPVc7rNXN7zB8VuWphhnoU97o20tFuF5VTOCJyY4SCZsrIYjeNVlBbGvvkHK2cRTPpmadwHm/s4032/IMG_5733.HEIC)V poměrně nenápadné budově v proluce mezi rezorty je něco jako japonský onsen. Oddělené lázně pro muže a pro ženy. U vchodu dostávám do ruky návod na lázně v angličtině a pán se ujišťuje, jestli jsem opravdu spraven s tím, že to je nahá japonská varianta. Jsem. Platím asi 120 korun a jdu dál.

Zout boty, uložit věci do skříňky a začít důkladnou sprchou v podřepu na plastovém štokrlátku. Dál už se to ale trochu liší. Jsou tu dva bazény s rozdílnou teplotou, 44 a 46 stupňů. Jeden by neřekl, že dva stupně udělají takový rozdíl. Myslím, že v Japonsku teplota nešla moc přes 42 stupňů, tady to už na dlouhodobé vyvařování moc není. Namočit na dvě minutky a pak si sednout ven "na střídačku". Taková inverzní sauna. 

Po několika kolečkách opouštím saunu a doplním kolagen vepřovými oušky v nedaleké vývařovně za necelých padesát korun.

[![](../images/IMG_5735)](https://blogger.googleusercontent.com/img/b/R29vZ2xl/AVvXsEhFnyAvC1PH_2T0lMBwaRlIj2Gakd-iC04mCBOnhiCxYbuTn3pNLpukockZL-2abOm9JMKYB76rXuP8T8h2ByLIwZKCzS_drdgJsGFVhxZlfEtlXwAM8f10BsQYkPOCd5k3QF-80-1wbDrsmQ6iktQ-cKHKuF27G00ihhQb6Bw5ygBKrZxlR8BaE_iB4jOL/s5712/IMG_5735.HEIC)A to by pro dnešek stačilo. Zítra má zas pršet, ale už je úterý, tak se nejspíš mrknu do nějakého muzea.

