---
title: "Kakum"
date: 2022-11-24
tags: ['Ghana']
summary: 'Na desátou jsme měli objednaného řidiče ze včera, který nás měl zavézt do asi 30 km vzdáleného národního parku Kakum'
hero: /images/20221117_142708.JPG
---


Na desátou jsme měli objednaného řidiče ze včera, který nás měl zavézt do asi 30 km vzdáleného národního parku Kakum. Cestou se mu trochu porouchalo auto, ale nic, co by nevyřešil pouliční autoservis. Kolem dvanácté jsme dorazili. Ghana zrovna hrála přípravné utkání, tak se s námi pozdravil náš průvodce Richard a šli jsme se s ním podívat, jak dohrají.
Potom jsme probrali, co nás v parku Kakum čeká. Odpoledne procházka džunglí, pak ubytování v domě na stromě, potom ještě noční procházka, přespání a ráno pak procházka po visutých mostech v korunách stromů.
Na odpolední procházku jsme vyrazili s Richardovým kolegou. Asi dvě hodinky jsme bloumali po pralese, viděli něco hmyzu, květin a stromů. Došlo mi, že to je poprvé, co jsme vlastně jen tak dvě hodinky někde bloumali bez toho, že bychom museli dávat pozor na auta, motorky nebo byli vystaveni nějakému hluku.
![Na desátou jsme měli objednaného řidiče ze včera,…](/images/20221117_142708.JPG)
![Na desátou jsme měli objednaného řidiče ze včera,…](/images/20221117_145820.JPG)
![Na desátou jsme měli objednaného řidiče ze včera,…](/images/20221117_145801.JPG)
Po večeři v návštěvnickém centru jsme se šli ubytovat.
![Na desátou jsme měli objednaného řidiče ze včera,…](/images/20221117_135651.JPG)
Úkryt na stromě zahrnoval žíněnky, povlečení a moskytiéry. Nacházel se asi deset minut chůze od návštěvnického centra. Zvládli jsme to sami ještě za soumraku a počkali do setmění, než za námi dorazil Richard.
Potom jsme se s ním za svitu baterky vydali noční džunglí. Viděli nějaké ty mnohonožky, hada, světlušky a slyšeli spoustu zvuků lesa. Richard nám s klidem oznámil, že když nás v džungli kousne mravenec, je to proto, že jsme v lese. A pokud spadneme, máme prostě v klidu vstát. Jen nám doporučil nedotýkat se moc stromů, protože na nich může být had. Toho doporučení jsme se drželi.
Po návratu jsem si ustlali na žíněnce. Noc samotná byl zážitek. Zvuky všude okolo, škrabání, tlapkání, občas řev opic. Nakonec jsme usnuli. Budíček byl ráno v pět, abychom byli s rozedněním na visutých lávkách.
Těch je dohromady sedm a je to maximální zážitek. Hlavně takhle po ránu.
![Na desátou jsme měli objednaného řidiče ze včera,…](/images/20221118_060326.JPG)
![Na desátou jsme měli objednaného řidiče ze včera,…](/images/20221118_061940.JPG)
![Na desátou jsme měli objednaného řidiče ze včera,…](/images/20221118_061957.JPG)
![Na desátou jsme měli objednaného řidiče ze včera,…](/images/20221118_062529.JPG)
![Na desátou jsme měli objednaného řidiče ze včera,…](/images/20221118_060734.JPG)
![Na desátou jsme měli objednaného řidiče ze včera,…](/images/20221118_055352.JPG)
Z visutých lávek jsme se vrátili k domku, pobalili krosny a vyrazili na snídani. Po snídani potom zpátky do Cape Coast.