---
title: "Kao-siung a přejezd do Chua-lien"
date: 2024-11-16
tags: ['Tchaj-wan']
summary: Deštivé ráno u moderního železničního muzea v Kao-siungu střídá čtyřhodinová cesta napříč Tchaj-wanem až do Chua-lien. První třída s bento boxem, pláštěnky pro psy, plastiky mezi lokomotivami a večerní kung-pao se stoletým vejcem.
hero: /images/IMG_6017.jpeg
---

Ráno prší a dost. Postupně by se to mělo lepšit. Dávám si opět snídani stylem od všeho kousek. 

![Snídaně v Kao-siungu](/images/IMG_6006.jpeg)

Odhodím batoh na recepci a mířím do přístavu. Okolní ulici se někdo pokoušel vizuálně vylepšit deštníky.

![Deštníková ulice](/images/IMG_6008.jpeg)

Postupně déšť ustává, tak se projdu kousek pěšky. Míjím holubník,

![Holubník](/images/IMG_6009.jpeg)

řeku

![Řeka](/images/IMG_6010.jpeg)

a konečně dojdu k tramvajovým kolejím. 

![Tramvajová zastávka](/images/IMG_6012.jpeg)

Tramvaj mě hodí do přístavu. 

![Vstup do Cha-ma-san](/images/IMG_6013.jpeg)

Mým hlavním cílem je kulturně-železniční park Cha-ma-san. Představte si něco mezi železničním muzeem a galerií moderního umění pod širým nebem.

![Modelová železnice](/images/IMG_6017.jpeg)

Jako atrakci tu mají i modelovou železnici, která prochází celým areálem.

![Vláček pro návštěvníky](/images/IMG_6019.jpeg)

Můžete se na ní i projet, pokud si koupíte lístek a vzdáte se základní lidské důstojnosti.

![Plastiky a lokomotivy](/images/IMG_6022.jpeg)

Sice drobně prší, ale místo je fajn, mezi moderními plastikami jsou rozeseté staré lokomotivy a vagóny.

![Deštivý park](/images/IMG_6024.jpeg)  
![Pohled na expozici](/images/IMG_6027.jpeg)  
![Detailní pohled](/images/IMG_6028.jpeg)

Až se vynadívám, je čas vyrazit pro zavazadlo a pak na vlak. Prší zase už docela dost. Místní už oblékli pláštěnky i svým psům.

![Pes v pláštěnce](/images/IMG_6023.jpeg)

Naštěstí jsou skoro všude podloubí. Naneštětí jsou z nich často parkoviště.

![Podloubí a parkoviště](/images/IMG_6030.jpeg)

Vlak dorazí načas. 

![Nástup do vlaku](/images/IMG_6031.jpeg)

Tentokrát mě čeká čtyři a půl hodinky dlouhá cesta, tak volím první třídu. 

![Bento box](/images/IMG_6033.jpeg)

Výhodou je bento v ceně jízdenky. Pokud vás zajímá, jak se jí vepřová kotleta s kostí hůlkama v jedoucím vlaku, tak špatně. Ale chutná to dobře, to zas jo.

![Jídlo ve vlaku](/images/IMG_6032.jpeg)

No a dál už se nic moc neděje, koukám z okna na ubíhající krajinu. Nejdřív města, pak hory a pobřeží. Jedeme nejdřív dolů na jih po západním pobřeží.

![Jižní pobřeží](/images/IMG_6041.jpeg)

Pak utneme nejjižnější výběžek Tchaj-wanu a projedeme horami. 

![Horské údolí](/images/IMG_6046.jpeg)

A nakonec po východním pobřeží zas na sever směrem k městu Chua-lien. 

![Příjezd do Chua-lien](/images/IMG_6045.jpeg)

Přijíždím v podvečer a tak je čas pokochat se barevným západem slunce nad nádražní budovou.

![Západ slunce u nádraží](/images/IMG_6051.jpeg)

A vydat se na večeři. Dnešní podivnost k večeři je [stoleté vejce,](https://cs.wikipedia.org/wiki/Stolet%C3%A9_vejce) zde na způsob kung-pao. 

![Kung-pao se stoletým vejcem](/images/IMG_6055.jpeg)

Zítra zkusím chytit okružní autobus směrem k pobřeží.