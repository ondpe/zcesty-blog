---
title: "Mao-kchung a okolní džungle"
date: 2024-11-19
tags: ['Tchaj-wan']
---

Poslední den by to chtělo něco nenáročného. Mám čas do večera, pak musím na letiště. Venku má být nevlídno, ale rozhoduju se, že zkusím vyjet lanovkou na Mao-kchung a projít se tam. Mám deštník a aspoň tam nebudou davy.

Snídaně dneska nestojí za zmínku, v hotelu opravují bistro, tak jsem vyfasoval poukázku do Café Luisa, což je taková místní ošuntělejší nápodoba Starbucks. Nějaký ten snídaňový sendvič a oolong velikosti M. 

K lanovce se jede nejdřív červeným metrem a pak hnědým. Ukazuje se, že hnědé metro není obyčejné metro, ale lehké automatické metro na pneumatikách. 

[![](../images/IMG_6134)](https://blogger.googleusercontent.com/img/b/R29vZ2xl/AVvXsEhTdnENtE_xyZh4JlXVsjG0eYnkaqLtkcB2CUDZhp59Binmg9UTnV1ICVtHyWLhpC7xXhM8r9sTC-dhJK8Wr8O_RIvCYaIG1BJzruAdP8kPSU1Mne1XhVbquPeU01MX_zP2n5-5NRLEi73I2g9c4ZEgH7RDF2xr8KNzu6y1H4k2d8seWfSA4gGa7ztlL3bj/s5712/IMG_6134.HEIC)Nejede v tunelu a navíc se dá koukat pěkně dopředu.

[![](../images/IMG_6133)](https://blogger.googleusercontent.com/img/b/R29vZ2xl/AVvXsEjpNoJmEzgKk2dpVpJU6ESZMcfPzEoCkea4Nl7AhK8soxpkZFL6DvIa8ntf6z_UwfX4lkumC0KloyEUQYrPD91sYKrEa9ckTVFeVJmJniOTU4nHyrMNSgVebR-8Y1O75Dt27P4jCk4162CyrZl0Mrir2npYRaWjqOL_UKbMNXetQitanK3xR2jmq8car1js/s5712/IMG_6133.HEIC)Zoo je konečná, cestou se probojujeme centrem, předměstími a najednou je všude okolo džungle. Jeden by ve městě zapomněl, že je vlastně v tropech. Kor, když venku prší a je nějakých dvacet nad nulou. 

Lanovka na Mao-kchung jim tu hyzdí krajinný ráz svou délkou přes čtyři kilometry. Startuje vedle spodního vstupu do zoo, pak staví ještě u horního, u chrámu na mezikopci a potom v usedlosti Mao-kchung. Nestoupá na jeden kopec, ale překonává jich hned několik. Takže nahoru, dolu, nahoru, dolu. 

[![](../images/IMG_6139)](https://blogger.googleusercontent.com/img/b/R29vZ2xl/AVvXsEhHWuze1b8YhI1HniDvUBlRinzx0B8tUoijp1iMBPS-khbpfhPzUBaqGOy0J42rPRK8Md2WQouX2FB3vl0NtuCfrF2Zkhpc0w-kK1i3qKi6_epLgRnLI42S8VIt89EouHpp9JV7u7F-XgO0jV6cEnBvDF03vtsv4JslPQYxIHyre5CCbqc0xX7V5lLSQAUx/s5712/IMG_6139.HEIC)Místní distanční kultura funguje i tady, takže uvaděčka do kabinky mi dá samostatnou kabinku. To dá přece rozum, když jedu sám. 

[![](../images/IMG_6135)](https://blogger.googleusercontent.com/img/b/R29vZ2xl/AVvXsEjFEro1RsvSeQczgDNrVdyvlTy4nePk5OCCx6aglz-dv-rLZsHvRWodZOAmKVOdgIaSg_zuS4vGUpvCJ910FGsME9wgGhu6EXsRlgshtZEeP-25K3Q8yEzMVy7qCMxjSzUZ2kKKjpnxPXjKQCuUWtOworlEJC7gLsicg49NFoqOXtVm-XymIoKKfOPuIBeM/s4032/IMG_6135.HEIC)Ještě tu funguje takový fígl, že je možné si připlatit za kabinku s průhledným dnem. Nezkoumal jsem kolik, ale standardní kabinky mají kromě ceny tu výhodu, že je jich víc, takže se na ně nestojí fronta. Jedna cesta vyjde na nějakých 75 korun.

V Mao-kchungu mě plánek informuje o dvou možných cestách, vpravo místní zemědělskou krajinou, nebo vlevo k Čajovému institutu. Neprší nějak moc a čas mě netrápí, tak si říkám, že zvládnu obojí. 

Cesta lemuje políčka, 

[![](../images/IMG_6141)](https://blogger.googleusercontent.com/img/b/R29vZ2xl/AVvXsEimxrzpVG0yK4k13OLXLl_oZ6Z7vPeVpAug2NFdpzg8O0q6rK0kSMWrSGge656NHEVIh1ioL6-VvWWGtR_AsWaf_lTh-XXh3JEaWpfjMXd_N0EFFxJAGh_NMfFcdGIVFc2F8lGnX0i6-wK5lqUOkG6uUV1NjU68gl93LjbeKzs7csPdGOtMSB-uDDjNnVWI/s5712/IMG_6141.HEIC)čajové mini plantáže 

[![](../images/IMG_6147)](https://blogger.googleusercontent.com/img/b/R29vZ2xl/AVvXsEjdqJ1FsEN4frqF-LY4cDw7OysWMHe_7jwMjyrKO60Y8t0oqsmFUfflaAflCOUxRz1G_TzImYWDYWetADrA5voVG6RblSqZ0613dnFoxICxe4KppleqjFmBrvB0ex1pGN0CjPC7k9Zqgto_Kk92q58Tdi5rHZPnn0H6Hw0ubYrGmEa7kne8kZAPfIdKS7RS/s5712/IMG_6147.HEIC)a místní zahrádkářskou kolonii.

[![](../images/IMG_6145)](https://blogger.googleusercontent.com/img/b/R29vZ2xl/AVvXsEijmQQKE_GNKWdcBAcgzgr8-aj23ZiRbQZwas5HtPL31afLTzEVikvnluieT9V3d0xwsTF1aLfATO7XP-G0-B36LgzoX4GwF05agH9E32lONEsitRSQ3TM7Yrxcja1_MnH-1Oos15SNycUU_HesrEpoEhzUlJaBL0AuTH0kgwArhydNqTjndI9rtCoJ2SiY/s5712/IMG_6145.HEIC)Pak se otáčí zpátky, aby se o kousek výš lesem vrátila zpět. 

[![](../images/IMG_6149)](https://blogger.googleusercontent.com/img/b/R29vZ2xl/AVvXsEgULHyDKqSY4mVtlGzptTiYpON98pp2ND6EHZDyFqFR8W2QWpXW4ratZ7xcJQNNeBuYn417rbq31xkc5W_Jqvz2OsdX91v4XhDqfHscEQVPM6OE8JarunZq6e0RB8TQSuC3LDYaSt88Db3EgIA4WyjdM8y2FK4Q45e4BzZoAaVMKfpiHehtT43cJHpkJXSi/s5712/IMG_6149.HEIC)No a přichází možnost volby, můžu po krásných rovných upravených schodech sestoupit zpátky ke stanici lanovky a pak se dát k čajovému institutu po silnici. Nebo se vyšvihnout na kopec přejít takový malinkatý nenápadný hřbítek po pěšince. Zkusím pěšinku.

Nejdřív je pěkná,

[![](../images/IMG_6150)](https://blogger.googleusercontent.com/img/b/R29vZ2xl/AVvXsEhdyhgyvlY-HAHnZThTVl2EZ6hwkyGu44lzxF7moSSKQKbSDfHjLd5fHUNbG2TYr3JfiIHyw0CLkXPkWmZmbpIXXAsyVlapEH1-oXx7nVJWRDmJ6_DwKn-W61ixrP-Inkt6i5w_RqIeJr6fNR3remkF5B9gYud5neIBaVYtYZuvWyQWCWd3kmQyE6jc_WNK/s5712/IMG_6150.HEIC)pak strmá.

[![](../images/IMG_6151)](https://blogger.googleusercontent.com/img/b/R29vZ2xl/AVvXsEhoy0HjSgOQCERazul5mQYpNi1WrM4Sq1f4_Lo8HOiy5zeNuCT7mo3CiNE0h9M1iSIE3TcEbJj3mpbIAndAGQWa10qe9lI_wuYU727pA5GjwCCv-6ID7S3f6eeJOiSGJzxzBsBfYG1OAqiTF0qc2NZ-A1X2M0yaiYwvGE_KkFmJQGTUErRoHqMcu-K3yZcN/s4032/IMG_6151.HEIC)Vyškrábu se na první vrchol a můžu obdivovat výhled na město

[![](../images/IMG_6153)](https://blogger.googleusercontent.com/img/b/R29vZ2xl/AVvXsEhfW0tReuLzktnv95llW5b9m_PLoPHDtsrcmEaPUQ3dEfp7iV2Jasyl15b3wmOYXklDDT7Gl-wVoVUkvW8K6rsIgYpFDwjosXp_dfJ9TanMMGgpPY3XpmQR2NvsYPD5QSPzbiednT4-Aw_Lfi6y1HApZzb2GpZDqu7g0FTFBQi8mYQDjVRyYEFlex08mmzs/s4032/IMG_6153.HEIC)na dalším už je jen vrcholový stožár elektrického napětí.

[![](../images/IMG_6154)](https://blogger.googleusercontent.com/img/b/R29vZ2xl/AVvXsEi-GpVJQjf6Wc-0K5qJTLZsoqrBJL8LFgP7TkSW3mf3QIPxMpuDkBaKFWre8VlDwHV-iK2XDZhK8d7lCFcL0L9_SdhwSI5fWDjfcS3Mkcq4QW4wOkaoxAj17h8tnsVk-QqDMpQknbSygtQBtxdn41XCQvKgvalIcDD7APrtK3hDdhR8pCzCEymr_zgAGqWh/s4032/IMG_6154.HEIC)Cestička je čím dál zanedbanější a pak se začne ztrácet v džungli, občas je potřeba přelézt stromy, občas proplést se bambusem nebo se kousek svézt po kluzkém jílů. Nejhustší část vypadá asi takhle.

[![](../images/IMG_6157)](https://blogger.googleusercontent.com/img/b/R29vZ2xl/AVvXsEhGm_kB74rttkuch-YF8A4CMnya-2pNSE-ShykjaIHkXAUJAdPuN1olmYutbi4XbWxENA5v0FtjFIzcbM8LRjnkRA-rmZdVtoVEVboGuIupsSn3KhlVRzX0fg3yEj-OPoemLHo-IKheQNMAsSiPcuII2Mt14a54XuzPqujo2Fzz5nq8IxFC7gk2a2mRfkYh/s5712/IMG_6157.HEIC)Asi po hodince, kterou mi trvaly dohromady dva kilometry se konečně vyloupnu na místních polích, pak už je to brnkačka.

[![](../images/IMG_6156)](https://blogger.googleusercontent.com/img/b/R29vZ2xl/AVvXsEgfO6KkybGBbxEDo0jeOaPN72XApbpRZlgkjtrbPq1O3bm9ABBnQSpLLse20MlsKYRlk6ovKu2483Lz9WqHiEfg-zO1zKsP6d_zhq3I18hUeFEhfKQn_ojMxsK0owVpp2p-ST4wpHzK13s875EbQBZtAxtIfr7fhgywUQJ8_FoJMpiV3SODagfhRn12eV-j/s5712/IMG_6156.HEIC)Zážitek to byl intenzivní, boty mám promočené a kalhoty vypadají tak, že by mě do letadla asi nepustili.

Dám si oběd v místní vývařovně

[![](../images/IMG_6158)](https://blogger.googleusercontent.com/img/b/R29vZ2xl/AVvXsEi_3DfvJ6Lhp3S_Rv0cQpEZ9gCff0ujMojrnhzaKhTzlhmDpa_QCzc5wKXa-uf0AHquIuqq3qiwQWYrhNcGCpytkrfYo-KmtUdMzM3Ima2Jf1O8UdJNOHU5AYN5adbcrtCuT1HyzGmz9WkNAcF2ibSFdvS3CJ_3aQhdGTTieueTlU5zKknhE2GUoMshgXr0/s5712/IMG_6158.HEIC)a pak navštívím Čajový institut. Je tu krásná výstava sušicích strojů, bohužel vypnutých.

[![](../images/IMG_6159)](https://blogger.googleusercontent.com/img/b/R29vZ2xl/AVvXsEhf-V585g-7MgGRivL-ELLYewjDXx5iP2u9DWaalV2IbeJ_QqEJqWBzHzRPpkvxx_aNLZ1XTUODsuNzhXB3oEf46DYyd2sc3MWlG-4kPmZXG2l5jYmC55av5q7UaySC-yJ5QZXfxsyWLYRo6nQ9ES9DcJVKjIpF6daZc0xFvkgDVcujyFjCgJwroJIHS-TU/s4032/IMG_6159.HEIC)Pak ještě chrám se zlatým Buddhou

[![](../images/IMG_6160)](https://blogger.googleusercontent.com/img/b/R29vZ2xl/AVvXsEioOIzJp7GvD_DEVfdrZo4knWjPf2eNJMlbJ7vvGvUqZ3VaYRThrTQ-a-lk7smQfjUkCkFgEUe64tTEkwta_PzgC1i4NICET8kfJvKD6chQUfs4PDs4vqvDUgRbI2E-n0Ysb8xnDAb9qR3T_CT_ngzryww5O6k-15r1JfxQV3xgsXDoVL_Pq4ET7468erxn/s4032/IMG_6160.HEIC)a lanovkou zase zpátky dolů.

[![](../images/IMG_6164)](https://blogger.googleusercontent.com/img/b/R29vZ2xl/AVvXsEhvJ1Kde6-ezNqQoExkwynK3ECJha0a_hPWxruy1Lu1yUtlGjvGq1_DgHBDi9Y3KueKzf9FHGtq8ShYQxYEg0NWhUibtMpAi47c86b9cJN2aqhDUs4WVddrj45sQrAAcKFLtL_FE5WyW9Pnd4wMMfVqt2MnbBnpS-7nZDeKMg33mlenoA6KD33JttHc5y_l/s5712/IMG_6164.HEIC)Můj příští cíl cesty je jasný, fast fashion a sehnat kalhoty na cestu domů. Cestou se ale můžu projet z konečné na konečnou nadzemkou bez řidiče. 

[![](../images/IMG_6166)](https://blogger.googleusercontent.com/img/b/R29vZ2xl/AVvXsEjVN8gGUQmfWidL2ndZnxbPsUb49P5B7CIpUzxCJEFgXG6w9Kc9bHQpwcMhAZ6-83w4GjEvqasNl9W3pI8QE8D2_OJhliH4sNN5sqyS18lZewH0dOoxjALWR-6Z5eB58GhKuT8K7crhxreNR6vNGpaJbF_z4jqdafvid75ESC0EvtSkFsnp_besWwm6VquQ/s5712/IMG_6166.HEIC)V deštivém pozdním odpoledni je to ideální program, vyhlídková jízda skrz celou Tchaj-pej. A je tu teplo a sucho.

[![](../images/IMG_6168)](https://blogger.googleusercontent.com/img/b/R29vZ2xl/AVvXsEitd8vh0Myq7N0jMav10cjmQci5tzjzRU8w1ONjWwR8BD0xr1g04aVc4Dd7ZPeW5K73vzVSkgNZn0647aIqf_w6PXUlp7i9L1fDUTI-G8LSo2-t1fiFFvbw77DCKLZSDAAOHaI4T0iCChgvtkgyCbPZ34WbkU8dTssouU0_CYXXw0e-akrpsUCRVhBd1mNM/s5712/IMG_6168.HEIC)No a pak už jen do hotelu, převléct se z mokrého jílového do suchého čistého a vyrazit na letiště. A to je z tohohle výletu vše.

