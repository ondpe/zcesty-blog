---
title: "Cape Coast II"
date: 2022-11-23
tags: ['Ghana']
summary: 'V hotelu Oasis nás přivítalo šumění oceánu, listy palem nad hlavou a klid'
hero: /images/20221118_101307.JPG
---


V hotelu Oasis nás přivítalo šumění oceánu, listy palem nad hlavou a klid.
![V hotelu Oasis nás přivítalo šumění oceánu, listy…](/images/20221118_101307.JPG)
Po nezbytném dobití energie se přihlásil hlad a tak jsme vyrazili objevovat Cape Coast. Kousek od pevnosti nás opět odchytil místní umělec. Spíš než hlad po umění jsme ale měli hlad. Zavedl nás ochotně k místní paní s prý nejlepším Waakye. Waakye je takový místní eintopf, jí se jen k snídani nebo k obědu a je v tom všechno, od fazolí, přes nudle až po vajíčka.
Dožadovali jsme se možnosti sníst si jídlo na místě, tak nám paní ochotně vyhradila stoleček a dvě židličky v přilehlém chlívku. Navzdory ne zrovna inspirativnímu prostředí bylo Waakye super.
Po krátké procházce městem, které vypadalo vlastně dost podobně jako Jamestown v Accře, včetně čichových a sluchových vjemů, jsme koupili dva kokosy dohromady asi za 12 korun a vyrazili za odpočinkem do hotelu.
![V hotelu Oasis nás přivítalo šumění oceánu, listy…](/images/20221118_115558.JPG)
![V hotelu Oasis nás přivítalo šumění oceánu, listy…](/images/20221118_114859.JPG)
A pak už jsme nedělali nic.
![V hotelu Oasis nás přivítalo šumění oceánu, listy…](/images/20221118_164937.JPG)
Večerní příjemné posezení nakonec utnulo představení místních artistů pro turisty a diskotéka. Ranní vstávání v pět se opět projevilo, tak jsme to za zvuků afro popu zabalili.
Ve městě a v nedaleké Elmině najdete dva historické hrady/ pevnosti, obojí památka UNESCO. Postavili je v 15. století evropané jako obchodní stanice, ale na důležitosti získaly až s bujícím obchodem s otroky. My jsme vyhodnotili, že pevnost Accře byla dostatečně ilustrativní, a namísto historického exkurzu jsme se flákali. Kdo ale Cape Coast Castle navštívil, ten vyprávěl o opravdu silném zážitku.